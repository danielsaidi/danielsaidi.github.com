---
title: Död
---

Aldrig mera död

Den förlust du så länge lidit lider nu mot sitt slut
Den sorg du för länge burit är svagare nu än förut
Det du har kämpat så länge för och vägrat att ge upp
De du har saknat så länge kommer snart att vakna upp

Här kommer spänningen
Här kommer spänningen
Hundratusen volt i köttet och död blir liv igen

Aldrig mera död

Återförenade bortom döden i tusen blixtars sken
Återuppståndelse genom glöden kvicknar kött och ben
Återstår så bara nu att hedra dina ord
Att åter se de du aldrig slutade älska dansa på ditt bord

Här kommer spänningen
Här kommer spänningen
Hundratusen volt i köttet och död blir liv igen

Aldrig mera död

Den dröm du alltför länge närt uppfylls så till slut
Den skräck du för sällan känt är starkare nu än förut
Det du har kämpat så länge för och vägrat att ge upp
De du har saknat så länge börjar långsamt vakna upp

Den mardröm du lever i kommer aldrig att ta slut
Den skräck du ständigt känner är starkare än förut

Aldrig mera död