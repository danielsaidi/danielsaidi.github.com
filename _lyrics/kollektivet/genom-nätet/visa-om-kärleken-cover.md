---
title: Visa om den komplicerade kärleken
---

(Text/musik av Fredrik Johansson)

Kärleken är skör min vän,
ingen kan begripa den
När man funnit en fin tjej
som är snäll och gillar dig
Månen lyser glad och rund,
lite hångel i en lund

Allt känns rätt och allt känns lätt
Prat om barn och bostadsrätt
Satellit och TV3,
som de har att roas med
Skaffa hund att ha till tröst
och ett barn till nästa höst

När de sen kommit på plats
i deras HSB-palats
Mellanmjölk och Ricki Lake
och i sängen är det strejk,
men ett barn kommer ändå
Boys and girls, så det kan gå

Kärleken är skör min vän,
ingen kan begripa den
Det finns ingen garanti
för ett helt problemfritt liv
Så möt livet just idag
och ta chansen liksom jag