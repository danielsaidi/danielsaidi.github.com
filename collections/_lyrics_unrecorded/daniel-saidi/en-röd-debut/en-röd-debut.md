---
title:  En röd debut
band:   Daniel Saidi
album:  En röd debut
---

Jag hörde dig smyga iväg
när morgonen kom
Din skugga på min kala vägg bleknade bort
när solen kom
Var det de löften jag gav
eller de ord jag aldrig sa,
som fick dig att slutligen ge dig av
i stadens gryningsdis?

Jag hörde dig skrika mitt namn
när de kom
Ensam hade du ingen chans mot dem
när natten kom
På barhudad rygg nedlagd,
minuter utan slut
De stal sånt du aldrig givit förut,
inte ens till mig 

Du skriker tyst
med elden inom dig
Du sliter hud,
men ingenting kan rena dig
En tyst minut,
en livstid är inte nog
En röd debut,
din barndoms och din oskulds slut 

Jag vaknade nyss
med skräcken inom mig
och bad till Gud,
men ingenting kan trösta mig
En tyst minut,
en livstids samvetskval
En dödsdebut,
ditt sista ödesdigra val