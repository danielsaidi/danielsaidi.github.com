Julvisa
=======

Han har sett det växa fram
genom storstadsgators damm;
ett sönderstressat, rotlöst land
där alla vill, men ingen kan

Nej, han hör inte hemma här,
i denna alltför stora värld,
som tränger på och kväver ihjäl
och där ingen är någonting värd

Det sägs att julen är en strålande tid,
att julen är glädjens tid,
och det talas varmt om julefrid
som om tiden har stått still

Man reser upp en fin fasad
över en söndershoppad stad,
som använder ett bortglömt barn
för att stilla våra kval

Det vita skägget rakas av,
den röda luvan lämnas kvar
De bärs ändå vart år av tusentals
Ingen saknar en tomtefar

Men julen var en strålande tid,
julen var hans tid
Julen var en glädjens tid,
men nu är allt förbi

Ja, julen var en strålande tid,
julen var hans tid
Julen var en magisk tid,
men nu är allt förbi

