Starka broar
============

Våra öron har vässats för guden kväll
Han ska tala direktsänt från Djurgården
Ge mig något sannare än Skansenskrål,
ge mig starka broar härifrån

I detta avkristnade land har nya gudar tagit plats
och predikar varje kväll i våra vardagsrumspalats
Ge mig något sannare än mediedån,
ge mig starka broar härifrån

Så vi köar så snällt för förnedringen,
för en halvsäsong i kamerasken
Ge mig något sannare än farmenfån,
ge mig starka broar härifrån

Ja, här är det lätt
att dyrkas bara man beter sig rätt,
utan vett, respekt och etikett
Ge mig bara ett ord att lita på,
så kan jag bränna alla broar härifrån

Men när en stjärna börjar dala,
så faller den snabbt
Om den inte lyfts och pumpas
tar en yngre dess plats
Ge mig något sannare än silikon,
ge mig starka broar härifrån