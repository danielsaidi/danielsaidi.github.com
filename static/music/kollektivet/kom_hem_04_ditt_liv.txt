Ditt liv
========

Ett sista test, sen var allt klart
och du stod kvar
i alldeles för stora skor
En avskedsfest, ett rektorstal
halvt på skämt om vuxenlivets klor

Men du skrek stopp, tog din chans
att återfå en smula sans
och lite tid till perspektiv
Med ett ärligt hopp om att det fanns
friare alternativ

Ditt liv ska bli ditt eget
Ditt liv ska bli fritt igen

Allt du kräver att få ha är en oas
och fria sätt att ta dig dit,
att när livet kväver kunna stänga av
och leverera noll med flit

Hur kan man leva, leva så
efter mönster och rutin?
Du bär en längtan ingen förstår
om att bara vara din

Ditt liv ska bli ditt eget
Ditt liv ska bli fritt
Ditt liv ska bli ditt eget
Ditt liv ska bli fritt igen

Hur kan man längta, längta så
efter mönster och rutin,
med en invand förväntan
om att bli två,
och sen bli tre
och sen invänta sin ruin?

Ditt liv ska bli ditt eget
Ditt liv ska bli fritt
Ditt liv ska bli ditt eget
Ditt liv ska bli fritt igen
