Frihet
======

Du blev kvar liksom han…alltid han;
hand i hand för att ständigt stå starka mot tvivlet
Rakt och sant…alltid sant, som ni har lovat varann;
ni som vann mot den ständigt tärande tiden

Som ni sa, som ni sa…sa så självklart:
Inga krav, inga villkor på vägen ni valt
Ni har alltid er självvalda frihet

Och inget står så starkt och stolt som de två
som förmår att aldrig ta varandra för givet
Det får gå som det går, så länge löftet består
som draget stål mot det ständigt avväpnande livet

Som ni sa, som ni sa…sa så självklart
Inga kval, inget binder er vid vägen ni valt
Ni har alltid er självvalda frihet
er evigt självklara frihet

Det finns så mycket här
som man vill ha, men aldrig kommer att få
Det finns så mycket här
som man vill se klart, men aldrig kommer att förstå
Det finns så mycket här
som man måste och ska, men aldrig verkar förmå sig att uppnå
när man har funnit sin mening och sitt mål

Som ni sa, som ni sa…sa så självklart:
Inga krav, inga villkor på vägen ni valt
Som ni sa, som ni sa…sa så självklart
Inga kval, inget binder er vid vägen ni valt
Ni har alltid er självvalda frihet;
er evigt självklara frihet
Ni har alltid er självvalda frihet;
den sanna formen av frihet
