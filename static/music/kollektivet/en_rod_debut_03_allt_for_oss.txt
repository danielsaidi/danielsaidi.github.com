Allt för oss
============

Mörkret skingras till slut,
ingenting varar för evigt
Vår lycka är nu
vår största makt
i en värld under slakt,
värd att kämpa för

För utan moln är himlen grå -
en atmosfär på väg att förgås,
men med lite hopp och goda motiv
kan vi rädda liv

För det kan vara värt lite besvär
att kunna se sig i spegeln utan att skämmas
Jag har ett mål som jag tänker uppnå
Och även om en sång inte räcker så långt,
kan den få andra att vakna
och se sig omkring i vild berusning

Runt omkring oss skändas jord,
surnar hav, brinner skog
Ja, det är allt för oss, men se på oss -
en parasitinvasion
som sakta utarmar denna jord
Det svarta blodet som fläckar ner,
men det är ingen som ser vad som sker
Vi vill ha mer, kräver mer,
men ingen ser vad som sker
Hipp hurra!
Visst fan är livet underbart?

Drömmer om en värld, en bättre värld
där intelligens begränsar dumhet
Jag har ett mål som ingen kan uppnå
För vi kan inte se klart i vår berusning av fart,
i vackra kläder som döljer det förbjudna
En vårta av hud är att skända gud,
så dölj din hud nu

Men i medietrans leder vårt dödsrus vår dans
och leder oss in i vilsam glömska
Jag har ett mål som ingen vill uppnå 
Men dagar faller förbi i oförhindrad fobi
för att dagar kan falla bort för evigt
utan att vi tar tag i våra liv
Det är en pinsam ironi,
en gudomlig komedi,
men när faller vi?
